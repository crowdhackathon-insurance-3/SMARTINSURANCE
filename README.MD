# Smart Insurance
## Team
Δρόσος Σάββας<br/>
Ρούσσος Βασίλης<br/>
Διακοσταυριανός Γεώργιος<br/>
Καφρίτσας Κωνσταντίνος<br/>
Δρακάτος Σωτήριος<br/>
Αγγελόπουλος Δημήτριος<br/>
<br/><br/>
## Καινοτομία και συνολικοί στόχοι<br/>
Αν και τα τελευταία χρόνια έχουν γίνει σημαντικές βελτιώσεις ώστε να μειωθεί ο χρόνος που μεσολαβεί από την κατάθεση των ασφαλίστρων από την πλευρά του πελάτη μέχρι και την ενημέρωση τόσο της εκάστοτε ασφαλιστικής εταιρείας όσο και της αλυσίδας διαμεσολάβησης μέχρι τον πελάτη, εξακολουθεί να υπάρχει καθυστέρηση κάποιων ημερών στις περισσότερες περιπτώσεις. Αυτό κάνει δύσκολη την εποπτεία των ανανεώσεων τόσο για τις ασφαλιστικές όσο και για τα δίκτυα πωλήσεων κάθε τύπου και πολλές φορές γίνονται περιττές ενημερώσεις σε πελάτες οι οποίοι έχουν ήδη εξοφλήσει την τελευταία ανανέωσή τους. Επιπλέον, ο κάθε διαμεσολαβητής ή πρακτορειακή εταιρεία αργεί αρκετές μέρες να ενημερωθεί για τις προμήθειες που τους αναλογούν με βάση τις εξοφλημένες αποδείξεις.<br/>
Μέσα από την εφαρμογή μας θα υπάρχει απόλυτη αμεσότητα, από την πληρωμή στην ενημέρωση κάθε ενδιαφερόμενου (ασφαλιστικής εταιρείας, πρακτορείου, συντονιστή, διαμεσολαβητή που βρίσκεται μπροστά στον πελάτη) και δεν θα γίνεται σπατάλη χρόνου από κανένα. Επιπρόσθετα, θα γίνεται και η ενημέρωση για την αντίστοιχη προμήθεια που αναλογεί στον καθένα τη στιγμή που θα εξοφλείται μία απόδειξη και ταυτόχρονα θα δημιουργείται ένα δυναμικό πινάκιο με τα ποσά. 
<br/><br/>
## Έρευνα Αγοράς – Ανάλυση Ανταγωνισμού<br/>
Η αγορά στην οποία απευθύνεται η εφαρμογή μας είναι εκτενής και αφορά όλες τις ασφαλιστικές και πρακτορειακές εταιρείες καθώς και κάθε σχήμα που θέλει να κάνει διανομή ασφαλιστικών προιόντων μέσω διαμεσολαβητών.<br/>
Χρησιμοποιώντας την εφαρμογή μας, η οποία υλοποίεται πάνω στην blockchain τεχνολογία, ο πελάτης θα χρησιμοποιεί την τράπεζα και τις κάρτες του ως μέσο εξόφλησης, αλλά η πληροφορία ταυτόχρονα με την πληρωμή θα μεταφέρεται σε όλους και η απόδειξη από τα ανείσπρακτα στα εισπραγμένα χωρίς καμία καθυστέρηση. Έτσι θα ξέρει ο κάθε ενδιαφερόμενος ότι η λίστα με τα ανείσπρακτα θα είναι πραγματικά απλήρωτες αποδείξεις τη δεδομένη χρονική στιγμή αλλά και τι προμήθειες δικαιουται με τις μέχρι τώρα εξοφλήσεις.<br/>
 Σήμερα λίγες ασφαλιστικές έχουν άμεση ενημέρωση των πληρωμών τους και για τους διαμεσολαβητές που δουλεύουν κάτω από πρακτορειακές εταιρίες κάποιες φορές υπάρχει έξτρα καθυστέρηση από τα μηχανογραφικά τους συστήματα. Οι προμήθεις υπολογίζονται με ακόμα μεγαλύτερη καθυστέρηση, ίσως και μεγαλύτερη του μήνα.<br/>
Αυτή η λύση ενημερώνει άμεσα τον κάθε ενδιαφερόμενο σε κάθε εταιρία και πρακτορείο και κάθε διαμεσολαβητή που είναι μπροστά στον πελάτη σε πραγματικό χρόνο σε αντίθετη με μεμονομένες λύσεις που πολλές φορές έχουν και καθυστερήσεις. Επίσης η Blockchain προσφέρει μία ασφάλεια και δεν μπορεί να επηρεαστεί απο οποιαδήποτε ηλεκτρονική απειλή. <br/>
Τέλος, υπάρχει δυνατότητα επέκτασης και πραγματοποίησης και των πληρωμών μέσα από την εφαρμογή για όσους θέλουν στο μέλλον, με απόλυτη ασφάλεια και άμεση και σίγουρη εξόφληση προμηθειών με το που πληρωθεί η απόδειξη στο δευτερόλεπτο χωρίς ανθρώπινη παρέμβαση και χωρίς δυνατότητα παρεμπόδισης από κανένα και με κανένα τρόπο.	
